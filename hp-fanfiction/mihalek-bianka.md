---
layout: hpdefault
title: Harry Potter bezárva (mi lett volna, ha…)
published: true
author: Mihalek Bianka
---
Harry nemrég kapott egy levelet Dursleyék házába, melyből kiderült, hogy este bűbáj alkalmazására került sor az ő lakhelyén, melyet tilt a Roxfort, és az iskolából való eltanácsolást vonja maga után. Erről Dursleyéknak nem szólt Harry, így ezek után nem féltek tőle, és büntetésből bezárták a szobájába, rácsot szereltettek az ablakára, és megmondták neki, hogy nem mehet vissza az iskolába.

Harry szörnyen érezte magát a tehetetlenségtől. Pontosan tudta, hogy ha megpróbálja kivarázsolni magát, végleg kitiltják a Roxfortból, más ötlet pedig nem nagyon jutott az eszébe.

Három nap telt el így, mikor késő este, hangos dörömbölés keltette fel. A hang az ablakától jött, így álmos szemekkel oda ballagott, és nagy meglepetésére a szeplős arcú Ron Weasley volt az ablak mögött egy repülő autóban, szintén lángoló vörös hajú testvéreivel. Harry először szóhoz se jutott. De aztán Ron megértette vele, hogy kerültek oda. Azt is elmondta, hogy hallottak a levélről, és hogy megpróbálják kiszabadítani. Egy kötelet dobtak Harrynek, hogy azzal kiránthassák az ablakot. Harry először nagyon megörült barátainak, és segítségüknek, de aztán hirtelen eltűnődött. Mi van, ha Dursleyék meghallják a nagy ricsajt, és még inkább megfosztják a külvilágtól? Mi van, ha ezután többé nem engedik be őt a házba? Mi van, ha a muglik meglátják a kocsit, és végleg kirúgják őt Roxfortból? Harry reménykedett abban is, hogy Vernon bácsi szigora enyhülni fog, és talán nemsokára szökés nélkül is kiengedik a szobából. E hosszas tűnődés után Harry megmondta Ronnak, hogy ő bizony inkább otthon marad, és csak arra kérte, hogy amint elkezdődik az iskola, szóljanak Dumbledorenak, hogy őt zárva tartják, és nem engedik iskolába.

Több hét telt el. Vernon bácsi szigora cseppet sem enyhült, viszont Harry tudta, hogy eltelt a nyár, és hamarosan újabb mentőcsapat érkezik. 

Azonban nem minden úgy alakult, ahogy tervezte. Dursleyék egy napon váratlanul kijelentették, hogy Barnstaple-be költöznek, mely az akkori otthonuktól több órányira volt. Harry nagyon megijedt, és próbálta megállítani Dursleyékat, de már késő volt. Rettegett, hisz tudta, hogy ha elköltöznek, lehet, hogy nem találják őt meg, és örökre bennragad. Ez így is lett. Pár nappal a költözésük után Ron és néhány roxforti tanár megérkezett a házhoz, de csak egy üresen hagyott, lakatlan helyet találtak, ahol egy lélek se volt. Egy ideig még keresték őt, azonban szépen lassan feladták. Hiába, Harrynek nyoma veszett. 

Azonban emiatt nem mindenki keseredett el. A hír lassacskán eljutott egy titokzatos, gonosz, ugyanakkor nagyon erős mágushoz, Voldemorthoz. Mikor megtudta, szinte sírt örömében, hisz ezzel tulajdonképpen megszabadult legnagyobb ellenfelétől, kit ő maga nem tudott legyőzni. A lehetőséget kihasználva megpróbálta legyőzni Dumbledoret, és sikerrel is járt. Ezek után nem volt nehéz átvennie a hatalmat, és legyőzni Roxfort tanárait és diákjait, mivel mindenkinél erősebb volt és egyre erősödött a hatalma. Minden sokkal könnyebb volt neki, mert nem volt, aki megállítsa. Lassacskán teljesen átvették a hatalmat a gonoszok a Roxfort falain belül és kívül is. Azonban a Mardekáros diákokat meghagyták, és építettek nekik egy új iskolát „Snakefort” néven, melynek igazgatója a hírhedt Voldemort lett. Ezek után csakis rossz szándékú varázslók születtek és jártak oda, kiknek következő céljuk a mugli világ uralmának megszerzése volt.

Harry mindezekről semmit sem sejtett. A padláson elzárva vívódott magában, mi lett volna, ha mégis elfogadja Ron segítségét, és kiszabadul innen. Az elkeseredettségét és dühét idővel felváltotta az unalom. Semmi tennivalója nem akadt, egész nap csak az ágyban feküdt és a plafont bámulta. Ahogy teltek a napok, úgy érezte, kezd megőrülni. Mennyi mindenről marad így le az iskolában? Hogy fogja ezt bepótolni? Be tudja ezt egyáltalán pótolni, ha valaha kiszabadul innen?! – ilyen, és ehhez hasonló gondolatok cikáztak a fejében. Az is lehetséges, hogy már túl idős lesz addigra az iskolához, de a barátaival biztosan nem járhat majd együtt. Ez a gondolat rémisztette meg leginkább. Azt már megszokta, hogy otthon semmi szeretetet nem kap, csak az új barátai pótolták számára ezt a hiányt. Az ő elvesztésük félelme annyira megrémítette, hogy végül mégis megpróbálta kivarázsolni magát, de Dursleyék rajtakapták és elkobozták pálcáját. Így már a tehetetlennél is tehetetlenebb volt. Erővel is megpróbálta a vasrácsokat leszedni, de varázslat nélkül nem volt elég erős hozzá. Ennek ellenére még nem vesztette el teljesen a reményt, és még mindig bízott benne, hátha valaki megszabadítja ettől a rémálomtól. 

Harry épp egy új szökési terven dolgozott, mikor furcsa zörgést hallott. Nem tudta honnan jön, de a hang egyre csak erősödött. Azt hitte képzelődik, mivel már négy hónapja nem volt kint. Megrázta fejét, mire a hang elcsendesedett. A fiú kicsit megijedt, de azzal biztatta magát, hogy nincs teljesen magánál. 

Már el is felejtette az egészet, amikor másnap este megint meghalotta a sustorgást, most viszont már sokkal kivehetőbb volt. Valami ilyesmit suttogott: 

-- Gyereee, ne félj tőleeem, én ki tudlak szabadítani Harryyy...

Harry nagyon félt, mivel varázspálcája nem volt nála, és fogalma sem volt mi lehet ez, ugyanakkor izgatottan futott a hang után, hisz neki szinte mindegy volt már hogyan és ki, csak szabadítsák ki onnan. A hang egyre erősödött, mikor a fiú hirtelen megtorpant. Ott állt előtte a hang forrása. Egy hifotalamaz. Egy nagy termetű állat, amelyet leginkább egy viziló és egy aligátor keverékéhez lehet hasonlítani. Első benyomásra rendkívül barátságosnak tűnt. Miután Harry befejezte az álmélkodás, a hifotalamaz folytatta:

-- Harry… tudom, kissé váratlan lehet megjelenésem, de higgy nekem, nem azért jöttem, hogy bántsalak. A segítségedre jöttem, és ha elfogadod, varázslattal megszökhetünk. Velem tartasz?

Harrynek kellett egy kis idő, hogy felfogja és átgondolja a helyzetet, azonban most sokkal határozottabban döntött, mint mikor Ronék próbálták kiszabadítani. 

-- Igen, veled tartok! -- vágta rá.

Azzal a hifotalamaz óvatosan kinyitotta Harrynek az ajtót a brezindájával (ez egy mágikus bütyök az állat bal fülcimpájának csúcsán), majd a fiú halk léptekkel leosont varázsszereihez, megragadta őket, majd vissza osont szobájához és a furcsa teremtményhez. Nem kellett futnia, hisz a Dursley család minden tagja aludt már. Harry mielőtt kinyitotta volna a száját, a hifotalamaz valamit motyogni kezdett, majd hangos durranások, koppanások és csapkodások következtek, nagyot zuhantak, s mire pislogni tudott volna, már kint találták magukat. Harry kicsit megzavarodott, de aztán váratlan dolgot tett. Gyorsan lábai alá rakta seprűjét, az égbe emelkedett, és jó messzire elrepült, mielőtt a hifotalamaz bármit tehetett volna. Harry nem véletlenül tette ezt. Tavaly tanultak a hifotalamazról a Sötét varázslatok kivédése órán, és emlékezett rá, hogy azok olyan szörnyek, akik fiatal varázslók májával táplálkoznak. Viszont nagyon szeretett volna kiszabadulni, ezért fogadta el segítségét, és ezért volt nála kéznél a seprűje, hogy utána rögtön menekülni tudjon.

Még repült egy keveset seprűjével, hogy biztosan megússza a támadást, majd leszállt. Csak most tudott négy hónap után először körülnézni a külvilágban, és ekkor úgy érezte, menten elájul. Az egész város romokban hevert. Hirtelen nem tudta mihez kezdjen és pánikba esett, de aztán rájött, hogy egyetlen személy lehet a háttérben. Voldemort. Harry sejtette, hogy mikor a gonosz nagyúr megtudta, hogy Harry gyakorlatilag nem állíthatja meg, túlságosan megerősödött. Talán már Dumbledoret is elpusztította, ha ilyen nagy a pusztítás, és most a muglikon akar bosszút állni. Harry először ismét a barátaira gondolt, s már majdnem elindult Ron keresésére, de aztán az eszébe jutott, hogy nincs most erre idő. Mindenek előtt Voldemortot kell megakadályoznia, mivel valószínűleg most is egy újabb merényletre készül. Így újból felült seprűjére, és útnak eredt. Pontosan ő se tudta merre megy, és hogy mit tesz majd. De egy dologban biztos volt. Segítenie kell, méghozzá gyorsan!