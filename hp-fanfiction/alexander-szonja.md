---
layout: hpfanfic
title: [Cím nélkül]
published: true
author: Alexander Szonja
---
Lucius Malfoy viszonylag gyorsan feldúlttá vált a történteknek hála. Nem mással, mint a híres-neves Weasley családdal sikerült összefutnia (ráadásul nyílvános helyen, a Czikornyai és Patzában).
A kezdeti, nagyrészt agresszív szóváltásokból elég rövidesen verekedésig fajult az ügy. Miután Rubeus Hagrid is megjelent a helyszínen, elegáns könnyedséggel választotta szét a küzdő feleket. A szőke férfi viszont még mindig sápadt ujjai közt szorongatta a leendő elsős Ginny Weasley tankönyvét. Dacolt a késztetéssel, hogy az időközben fekete mágiával átitattott tárgyat visszalökje a kislánynak, életét és a Roxfort sorsát kockára téve. Hezitált még egy percig... de végül zsebre tette.
A kislánynál jelentősebb, erősebb gazdatestre van szüksége, így érvelt saját magának. Erre a szánalmas családra amúgysem pazarolná szívesen az aranyat érő idejét. Egyáltalán mi a fene járt a fejében, miért gondolta, hogy jó ötlet lenne?
Luciust kizárólag a bosszú és saját céljai, érdekei hajtották.
Így hát fanyar kifejezéssel az arcán, alig hallható morgás kíséretében viharzott ki a helyiségből, nyavalygó fia hasonló módon követte. A bent lévők egy ideig még undorral néztek utánuk.
Ez őt természetesen egyáltalán nem érdekelte. Testileg és mentálisan is már régen máshol járt.
Teltek a napok, mik hetekké, majd lassacskán hónapokká fejlődték ki magukat. Szokás szerint megkezdődött a roxforti tanév, Harryék ennek fejében másodévesekké váltak.
Luciusnak sikerült nagyrészt mindenről értesülnie a továbbra sem nagylelkűbb Dracónak köszönhetően, a fiú ugyanis apja megbízására szorgosan írta az egyik levelet a másik után. Maga sem tudta, hogy a férfi mire készülhet, csupán egy vagy két halovány sejtés fogalmazódott meg világosszőke tincsei mögött. Jobbnak vélte, ha egyelőre nem kürtöli szét, kizárólag a másik Malfoynak beszélt az ügyről. Többek között tudatta vele, hogy riválisa, név szerint Harry Potter az utóbbi időben egyre szokatlanabb viselkedést tanúsít ok nélkül, ráadásul azt vallja, hogy nem emlékszik semmire sem. Megüzente még azt is, hogy egy titokzatos fekete naplócskát látott kiesni múltkor a tornyosuló könyvhalmazból, mit oly nehezen próbált egyensúlyban tartani Harry. Nem tulajdonított neki túl nagy figyelmet, de a griffendéles diák látszólag megilletődött és rögtön a bőrborítójú tárgyért nyúlt.
"Mintha nem akarta volna, hogy bárki más tudjon róla." - körmölte Draco. Elengedett egy fáradt sóhajt és bármiféle aláírás vagy elköszönés nélkül adta fel levelét. Ekkor fogalma sem volt arról, hogy mikor az kézbesül, a ravasz címzett egy még ravaszabb mosollyal az arcán vezeti majd végig szemeit a sorokon, minden mondat után egyre inkább tudatosítva önmagában a tényt, miszerint:
mocskos terve tökéletesen halad.