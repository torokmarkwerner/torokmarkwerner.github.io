---
layout: erettsegi-task-collection
filter_id: "standard"
permalink: /erettsegi/standard/
---
A középszintű angol érettségi két részből áll, úgymint: írásbeli és szóbeli vizsga.
Az érettségiző először az írásbeli vizsgát írja meg, amelynek a következő részei vannak:
- olvasott szöveg értése (60 perc, 33 pont*),
- nyelvhelyesség (30 perc, 18 pont*),
- hallott szöveg értése (30 perc, 33 pont*),
- íráskészség (60 perc, 33 pont*).
*Ezek vizsgapontok, a feladatok összpontszáma nem feltétlenül adja ki ezt, ezért a feladatpontokat egy táblázat alapján átszámítják, így lesznek belőlük vizsgapontok.

Az írásbeli és a szóbeli vizsgán az elérhető pontszámnak legalább 12%-át kell teljesíteni, ez tehát azt jelenti, hogy az írásbelin az elérhető 117 pontból min. 15 pont kell a sikeres vizsgához (a szóbelin ugyanez 4 pont).

Az írásbeli vizsga időtartama viszonylag hosszú, ezért két, egyenként 90 perces menetben zajlik, egy 15 perces szünettel. Ezt a vizsgát az érettségizők egyszerre írják általában májusban (a klímaváltozásnak köszönhetően egyre melegebb időjárási körülmények mellett), majd egy hónapra rá egyénileg vesznek részt a kb. 15 perces szóbelin (szurkolj, hogy legyen klíma).

Az alábbiakban a korábbi évek vizsgafeladataival tudsz gyakorolni az érettségire. Jó munkát!
