---
layout: hpdefault
title: [Cím nélkül]
published: true
author: Vidovics Tímea
---
Amint beléptem az ajtón, Sötét Nagyúr terve már javában folyt. Dumbledore  lefegyverezve állt a torony mellvédjének roskadva. Sápadt volt, de félelemnek semmi jelét nem mutatta. A négy halálfaló Malfoyra meredt és egyre türelmetlenebbül várták, hogy végrehajtsa a parancsot. A toronyban lévők közül csak ketten tudták, hogy nem fogja megtenni: Dumbledore és én. Visszaemlékeztem az év eleji beszélgetésünkre és arra, hogy mit kért tőlem. Pontosan tudta, hogy mi fog történni ma este.

-- Van egy kis gond, Piton -- mondta Amycus.
Úgy tűnik a gyerek nem képes rá...

Ebben nem is tévedett. Draco félig leengedett pálcával állt Dumbledore előtt. Az utóbbi hirtelen megszólalt. A hangja halk és gyenge volt. A nevemet suttogta. A többiek azt hihették, hogy az életéért könyörög, de én tudtam, hogy nem, épp ellenkezőleg. Újra megszólalt:

-- Perselus, kérem...

Tudtam, hogy tartanom kellene magamat Dumbledore tervéhez, de ha megölöm, azzal majdhogynem ugyanannyit ártok, mintha nem tenném. Nagyon sokszor gondoltam már ezt végig és eljátszottam a gondolattal, hogy mi lenne, ha mégsem tenném meg.... Ha megteszem, ugyan elnyerem a Sötét Nagyúr bizalmát, és hűségem megkérdőjelezhetetlen lesz. De vajon megéri ez azt hogy, mindenki ellenem forduljon, hogy az egész világ arra emlékezzen hogy én öltem meg a nagy Albus Dumbledore-t? Tudtam hogy döntenem kell. Dumbledore a legbölcsebb ember akivel valaha is találkoztam, és tudtam hogy mindent okkal tesz, beleértve azt a részét is a tervének amiben arra kért hogy öljem meg. De mégis, ez így nem helyes...

Nem tudtam, mit tegyek. A döntésem tétje nagyobb volt, mint eddig bármikor. Úgy éreztem, mintha mérhetetlen súly nehezedne a mellkasomra. Ránéztem Dumbledore átokégette kezére, és tudtam, hogy már nincs sok ideje hátra. Nem akartam, hogy meghaljon. Még nem. Nem itt és nem így. Hagytam, hogy ezek a gondolatok vezéreljenek. Szembefordultam a halálfalókkal, és egy néma rontással a falnak repítettem őket. 

Ebben a pillanatban láttam, hogy nem cselekedtem rosszul, de boldogságom mégsem volt teljes. Valami furcsa érzés motoszkált bennem. Persze tudtam, hogy a döntésemnek sok jó következménye van: Draco átállhat a jó oldalra, és Dumbledore is élhet még egy darabig. Azt hittem, csalódást fogok okozni neki, de furcsa mód őt sem bántották a fejlemények. A főnix rendjének semelyik tagja nem sérült meg súlyosan a csata során.És mivel a Sötét Nagyúr azt hiszi, hogy Dumbledore halott, csak meg kell erősítenem ebben a hitében. 

Szerettem volna ezt hinni, nagyon szerettem volna... De mégis az az érzés nem hagyott nyugodni. Féltem mi lesz ha a Sötét Nagyúr rájön, ha én rontom el az egész tervet amin évek óta dolgozunk... Nem hagytam hogy ezek a gondolatok befolyásoljanak. Jól tudtuk hogy minden tervnek van hátulütője. Mindenhol kell kockázatot vállalni, de mindenhol vannak akik megmenekülnek terveink által. 

Napok teltek el a csata óta. Minden kicsit megváltozott. Érdekes érzés ez... Mindenki hősnek tekint. De mi van ha rosszul gondolják? Mi van ha a döntésem miatt mind odavesznek? Egy ideig folyton ezek a gondolatok kísértettek. Ma már higgadtan tudok belegondolni a döntéseimbe és még mindig nem bántam meg amit tettem. A főnix rendjével új tervet készítünk. Ki tudja? Talán jobbat mint az előző. A Sötét Nagyúrtól nemsokára új parancs érkezik, úgy tűnik nem fogott gyanút. De egyre jobban aggódom Dumbledore-ért, érzem hogy gyanakvóbb lettem. Vajon jogosan érzek így? Mint mondtam minden megváltozott... kivéve egy valami: az a motoszkáló érzés ami nem hagy nyugodni, az érzés hogy a gonosz sosem alszik. Valami nagyon rossz van készülőben és mi még csak nem is sejtjük mi az...