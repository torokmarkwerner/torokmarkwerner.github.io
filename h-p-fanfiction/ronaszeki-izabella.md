---
layout: hpdefault
title: Mi lett volna, ha Harry hallgat Dobbyra, és nem megy el a Roxfortba
published: true
author: Rónaszéki Izabella
---
Harry hallva Dobby szavait, kissé megrémült, hiszen látta, hogy a manó nem viccel. Egész éjszaka
álmatlanul forgolódott ágyában. Akármennyire is szerette a Roxfortot, nem akart a szülei sorsára
jutni. Úgy gondolta, hogy a halálnál még mindig jobb a szobájába zárva tölteni az elkövetkezendő
tanévet, így hát pár óra fáradalmas munka után végre kiszabadította Hedviget a kalitkájából, levélbe
szedte a történteket a barátainak és végül kiengedte baglyát az ablaka elé fúrt rácsok között. Mikor
nézte ahogy madara tova száll az éjszakai égbolton, hirtelen szörnyű érzés fogta el, mélyen belül
tudta, hogy ez egy rossz döntés volt, de végül a félelem felülkerekedett.

Barátai meglehetősen csalódottak voltak a hír hallatán, de persze megértették a fiút.
Megállapodtak, hogy Ron és Hermione minden nap részletes beszámolókat küldenek majd az
Roxfortban történt dolgokról.

Teltek-múltak a hetek, hónapok Harry napjának a fénypontja az volt amikor hazaérve az unalmas
állami iskolából végre elolvashatta az aznapi levelét. Egy idő után már kezdte azt hinni, hogy a manó
csak átverte, amikor hírt kapott az első merényletről. Teljesen lesokkolódott a történtek hallatán és
szörnyűbűntudata lett, hiszen neki ott kellet volna lennie, talán segíthetett volna, de e helyett ő
gyáva volt és cserben hagyta szeretteit.

Ettől kezdve minden nap remegő kézzel vette el az üzenetet a bagolytól. Teljesen tehetetlen volt és
ez nagyon kiborította. Hermione és Ron nem haladtak valami jól a rejtély megoldásával Harry nélkül,
és mikor a lány is kővé dermedt Ron teljesen feladta a reményt. Eltelt egy hónap, de a Hermionét
még mindig nem sikerült felébreszteni. A két barát teljesen össze volt törve mindketten magukat
hibáztatták a történtekért. Egyik nap egy újabb szörnyű dolog történt, Ginny eltűnt. Az egész
Griffendél őt kereste, de senki nem akadt a nyomára. A hír szinte azonnal elterjedt a varázsvilágban,
és az iskolát rögtön kiürítették.

Egy nappal később árnyék borult Anglia városaira és a sötét jegy kirajzolódott az égbolton. Ekkor már
mindenki tudta, hogy az akit nem nevezünk nevén, visszatért. Harry elhatározta, hogy ezúttal nem
futamodik meg a veszélyek elől, felveszi a harcot Voldemort nagyúrral.